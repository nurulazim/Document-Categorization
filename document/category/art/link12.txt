হঠাৎ সেদিন অন্যদিনে তোমার গড়া ফুলবাগানে অবাক চোখে তাকিয়ে দেখি নানারকম ফুল ও পাখি। মিশ্র সুরের কলকাকলি ভুবন তোমার যায় উছলি যায় ভেসে যায় নানান দিকে সৃষ্টি তোমার হয়নি ফিকে ছাপচিত্রে রাখছ ছাপ হরেক রকম লিথোগ্রাফ নানান আকার নানান রঙে ভালোবাসার নানান ঢঙে। ২ আঙুল সরিয়ে রাখি মুঠোফোন থেকে ইচ্ছেপূরণে অতিকষ্টে প্রয়াস দমন পরাজিতের মুখোশে কেন দেখা দেবে বারংবার। কি হবে জেনে জলবাতাসের পূর্বাভাস? কত ডিগ্রি সেলসিয়াস? এমনিতেই সবকিছু উঁচুগ্রামে ধারণ করেছে সবুজ ঘাস ধারণ করেছে হলুদ বর্ণ শুকনো খালে ফাটল জলের অস্তিত্ব বিলীন তৈরি মাটিতে যেখানে রোপিত হবে ধান উঠে গেছে নৌকো পুড়ছে সাঁকো নির্মেঘ আকাশে বৃষ্টিহীন বাতাসে এতটা নিশ্চুপ কী করে থাকো?

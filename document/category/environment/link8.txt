‘ক্লিন মুন্সিগঞ্জ, গ্রিন মুন্সিগঞ্জ’ স্লোগান নিয়ে মুন্সিগঞ্জ জেলা প্রশাসনের উদ্যোগে পরিষ্কার-পরিচ্ছন্নতা অভিযান গতকাল মঙ্গলবার থেকে শুরু হয়েছে। গতকাল মঙ্গলবার সকাল সাড়ে ১০টা থেকে বেলা দুইটা পর্যন্ত এ কার্যক্রমে জেলা প্রশাসক মো. সাইফুল হাসান, অতিরিক্ত জেলা প্রশাসক (রাজস্ব) কুদ্দুস আলী সরকার, জেলা মুক্তিযোদ্ধা কমান্ডার মো. আনিছউজ্জামান, এলজিইডির নির্বাহী প্রকৌশলী মো. ওয়াহিদুজ্জামান, জেলা শিক্ষা কর্মকর্তা মো. শরিফুল আলম, সম্মিলিত সাংস্কৃতিক জোটের সভাপতি মতিউল ইসলাম, সদর উপজেলা স্বাস্থ্য কর্মকর্তা এহসানুল করিম প্রমুখ অংশ নেন। 

আন্তর্জাতিক নারী চলচ্চিত্র উৎসবে প্রদর্শিত হচ্ছে বিশ্বের বিভিন্ন দেশের নারী চলচ্চিত্র নির্মাতাদের তৈরি তথ্যচিত্র, প্রামাণ্যচিত্র, পূর্ণদৈর্ঘ্য ও স্বল্পদৈর্ঘ্য চলচ্চিত্র। সেখান থেকেই দুটি ছবির খবর দেওয়া হলো আজ মারিয়া কাল্লাস (ফ্রান্স) পরিচালক: লাইয়া তের্কি কণ্ঠশিল্পী মারিয়া কাল্লাসের কাল্পনিক সাক্ষাত্কারভিত্তিক একটি প্রামাণ্যচিত্র এটি। ১৯৭৭ সালের ১৬ সেপ্টেম্বর ৫৪ বছর বয়সে মারা যান এই গ্রিক অপেরা শিল্পী। স্থিরচিত্রে তাঁর সেই কাল্পনিক স্বীকারোক্তিমূলক প্রামাণ্যচিত্রে রয়েছে ইতালির চিত্র পরিচালক লুসিনো ভিসকোন্টি এবং পিয়ার পাওলো পাসোলিনির বক্তব্য। সেলফ অফেন্স (যুক্তরাষ্ট্র) পরিচালক: উইন্ডি কেলিং নির্যাতন ও সহিংসতার শিকার চার নারীকে নিয়ে নির্মিত হয়েছে ছবিটি। নির্যাতিতার সামনে এগিয়ে যাওয়ার বাধাগুলো অতিক্রম করার শক্তি সঞ্চয়ের গল্প উঠে এসেছে সেলফ অফেন্স-এ।

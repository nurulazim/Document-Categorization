তুরস্ক বলছে, তিন ব্রিটিশ কিশোরী শিক্ষার্থী একজন গোয়েন্দার সহায়তায় সিরিয়া গেছে। সেই কর্মকর্তাকে গ্রেপ্তার করা হয়েছে বলেও গতকাল বৃহস্পতিবার জানিয়েছে দেশটি। গত মাসে তুরস্ক হয়েই বাংলাদেশি বংশোদ্ভূত দুজনসহ ওই তিন কিশোরী জঙ্গিগোষ্ঠী ইসলামিক স্টেটের (আইএস) সঙ্গে যোগ দিতে সিরিয়া গেছে বলে ধারণা করা হচ্ছে। তুরস্কের পররাষ্ট্রমন্ত্রী মেভলুত সাভুসোগলু এ কথা জানিয়ে বলেছেন, মার্কিন নেতৃত্বাধীন আইএসবিরোধী জোটের সদস্য একটি দেশের হয়ে কাজ করেন ওই গোয়েন্দা। তুরস্ক হয়ে আইএসে যোগ দিতে সিরিয়া যাওয়া ঠেকাতে ব্যর্থতার সমালোচনা বন্ধেই এ তথ্যের অবতারণা বলে ধারণা করা হচ্ছে। এএফপি

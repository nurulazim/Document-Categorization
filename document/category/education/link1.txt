প্রিয় শিক্ষার্থীরা, বাংলার বিষয়ের ওপর আলোচনায় আজ রয়েছে ‘বীরের রক্তে প্রতিষ্ঠিত দেশ’। এসো তাহলে কয়েকটি গুরুত্বপূর্ণ শব্দের অর্থ জেনে নেওয়ার মধ্য দিয়ে আজকের পাঠ শুরু করা যাক। প্রশ্ন: শব্দগুলোর অর্থ লেখো: অনুরাগ, টহল, আসন্ন, রক্তরঞ্জিত, নিথর, রণক্ষেত্র, অন্তরীক্ষ, শয়ান। উত্তর: প্রদত্ত শব্দ   শব্দের অর্থ অনুরাগ - স্নেহ, আদর, আকর্ষণ টহল -পাহারা দেওয়া আসন্ন -নিকটবর্তী রক্তরঞ্জিত- রক্ত দিয়ে লাল করা হয়েছে এমন নিথর -স্থির, শান্ত রণক্ষেত্র- যুদ্ধের মাঠ অন্তরী- আকাশ, মহাশূন্য শয়ান -শুয়ে আছে এমন। প্রশ্ন: উপযুক্ত শব্দ দিয়ে বাক্যগুলো সম্পূর্ণ করো: ক. ল্যান্স নায়েক নূর মোহাম্মদ শেখের দলে ছিলেন অসীম সাহসী মুক্তিযোদ্ধা —। খ. বাংলার — মাটিতে পড়ে রইল নূর মোহাম্মদ শেখের নিথর দেহ। গ. রউফ — সালের — মে ফরিদপুর জেলার বোয়ালমারি থানার সালামতপুর গ্রামের জন্মগ্রহণ করেন। ঘ. বীরশ্রেষ্ঠ — জন্ম ১৯৩৬ সালের ২৬ শে ফেব্রুয়ারি নড়াইলের মহেশখালী গ্রামে। ১. লক্ষ প্রাণের বিনিময়ে আমরা — মুক্ত করেছি। উত্তর: ক. ল্যান্স নায়েক নূর মোহাম্মদ শেখের দলে ছিলেন অসীম সাহসী মুক্তিযোদ্ধা নান্নু মিয়া। খ. বাংলার রক্তরঞ্জিত মাটিতে পড়ে রইল নূর মোহাম্মদ শেখের নিথর দেহ। গ. রউফ ১৯৪৩ সালের ১লা মে ফরিদপুর জেলার বোয়ালমারী থানার সালামতপুর গ্রামে জন্মগ্রহণ করেন। ঘ. বীরশ্রেষ্ঠ নূর মোহাম্মদ শেখের জন্ম ১৯৩৬ সালের ২৬ ফেব্রুয়ারি নড়াইলের মহেশখালী গ্রামে। ঙ. লক্ষ প্রাণের বিনিময়ে আমরা দেশমাতৃকাকে মুক্ত করেছি। প্রশ্ন: বিপরীত শব্দ লেখো: দুরন্ত, অসীম, স্বাধীনতা, সুনাম, বীর, জয়, জীবন, পরবর্তী। উত্তর: প্রদত্ত শব্দ  বিপরীত শব্দ দূরন্ত- শান্ত অসীম- সসীম স্বাধীনতা- পরাধীনতা বীর- ভীরু সুনাম- দুর্নাম জয় -পরাজয় জীবন -মরণ পরবর্তী -পূর্ববর্তী। প্রশ্ন: জাতীয় দিবসগুলোর পাশে তারিখবাচক শব্দ লেখো। ক. শহীদ দিবস খ. স্বাধীনতা দিবস গ. বাংলা নববর্ষ, ঘ. শহীদ বুদ্ধিজীবী দিবস ঙ. বিজয় দিবস উত্তর: ক. শহীদ দিবস - ২১ ফেব্রুয়ারি। খ. স্বাধীনতা দিবস - ২৬ শে মার্চ। গ. বাংলা নববর্ষ - ১ বৈশাখ/ ১৪ই এপ্রিল। ঘ. শহীদ বুদ্ধিজীবী দিবস - ১৪ ডিসেম্বর। ঙ. বিজয় দিবস - ১৬ ডিসেম্বর। প্রশ্ন: নূর মোহাম্মদ শেখের কী ইচ্ছা ছিল? উত্তর: দুরন্ত কিশোর নূর মোহাম্মদ শেখ। মা-বাবার একমাত্র সন্তান। নাটক, থিয়েটার আর গানের প্রতি ছিল তাঁর প্রবল অনুরাগ। তাই শৈশবে তাঁর ইচ্ছে ছিল একজন সংস্কৃতিকর্মী হওয়ার। # বাকি অংশ ছাপা হবে আগামীকাল সিনিয়র শিক্ষক আন-নাফ গ্রিন মডেল স্কুল, ঢাকা
